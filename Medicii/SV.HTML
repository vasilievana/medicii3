<HTML>
<HEAD><TITLE>Medicii</TITLE></HEAD>
<BODY bgcolor=lightcyan text=black>
<Font face="Arial Black" size=6>
<Center>Ștefan Vetrilă</Center>
</Font face><BR><BR>
<Img src="D:\Medicii\SV1.jpg" border=10 align=left width=300 height=300 hspace=20 vspace=20>
<Font face="Times New Roman" size=4>
Ștefan Vetrilă ( n. 27 iunie 1941, Sărăteni, raionul Orhei, Moldova – d. 29 martie 2018, Moscova, Rusia) a fost un medic moldovean, specialist în chirurgia coloanei vertebrale, inovator și autor de manuale și tratate în domeniu.
În anul 1964 a absolvit Institutul de Stat de Medicină din Chișinău. În același an este investit în funcția de șef al secției organizator-metodice a Dispensarului Republican de Traumatologie și Ortopedie.
În anul 1970 este trimis la studii de aspirantură la Moscova la Institutul Central de Traumatologie și Ortopedie N.N. Priorov,unde la 1974 își va susține teza de doctor în medicină cu tema «Tratamentul osteocondrozei lombare prin instilații intradiscale cu papaină». În același an este angajat la această instituție în calitatea de colaborator științific în secția Patologii ale coloanei vertebrale. La 1981 devine cercetător științific superior, iar în anul 1984 susține teza de doctor habilitat în medicină «Studii privind acțiunea papainei și aplicarea acesteia în traumatologe și ortopedie».
În 1988 prof. Șt. Vetrilă devine titularul Departamentului Patologii ale Coloanei Vertebrale al Institutului Central de Traumatologie și Ortopedie N.N. Priorov[2], iar problema deformațiilor scoliotice și maladiile degenerative ale coloanei vertebrale va deveni preocuparea cercetărilor sale din următorii ani.
Prof. Șt. Vetrilă a extins semnificativ cercetările în chirurgia coloanei vertebrale pentru a reuși abordări inovaționale pentru tratamentul deformațiilor severe de coloană definite de scolioză, cifoză, de consecințele traumatice și posttraumatice. Se consideră de pionierat cercetările sale asupra patologiei segmentului cranio-vertebral cu substrat genetic, pentru care a elaborat tehnici de diagnostic, tratament conservativ și chirurgical: metoda de pregătire anteoperatorie a pacienților cu diformități cifotice severe de coloană cu aplicarea galo-pelvitracției; metode de cercetare a microcirculației radiculare în osteocondroza lombară prin intermediul Dopler fluometriei cu laser, sisteme de diagnostic și tratament pentru bolnavii cu fracturi vertebrale pe fundal de osteoporoză; a promovat metode hiposingene de corecție chirurgicală a deformațiilor scoliotice severe. 
În colaborare cu savanții de la catedra de terapie și medicină pubertară a Academiei de Științe Medicale și Studii Postdoctorale prof. Șt. Vetrilă a elaborat un sistem de diagnostic al hipertensiunii pulmonare și dereglărilor ventilatorii la adolescenții și premilitarii cu diferite grade de scolioză.
Profesorul Ștefan Vetrilă a edificat o adevărată școală științifică ce a lansat în lume discipoli de renume. Prof. Ștefan Vetrilă a pregătit 19 doctori în medicină și 5 doctori habiltați în științe medicale. Este autorul a 310 publicații științifice și a 10 invenții, inclusiv 7 tehnologii medicale inedite și brevete de invenție.
<BR><BR>
<B><Ul><Li> Distincții</Li></Ul></B>
Profesorul Ștefan Vetrilă a fost distins cu medalia de argint la Expoziția Realizărilor Economiei Naționale (1985), medalia jubiliară 850 de ani de la fondarea Moscovei (1997). Pentru merite deosebite în activitatea sa de medic și savant a fost distins cu titlul de «Medic emerit al Federației Ruse (2001), cu diploma premiului "Prizvanie" - cel mai important premiu medical din Federația Rusă (2001), iar în anul 2011 i se conferă titlul onorific "Om de știință emerit al Federației Ruse" .
</Font face>
</BODY></HTML>